---
date: '2007-08-24 17:36:59'
layout: page
slug: info
status: publish
title: Info
---
**Tervetuloa _ylitalot.net_ blogiin**

Tervetuloa suomalaisen perheen elämänvaiheista kuvien kautta kertovaan
blogiin. Kuvat painottuvat pitkälti luontoon ja maisemiin, mutta
välillä voidaan koemielessä kuvata muitakin
aiheita. Maantieteellisesti suurin osa kuvista painottuu Helsingin
alueella, mutta joukossa on melkein 11kk jakso Keniassa otettuja
kuvia, erilaisia vaellusreissuja Lapissa (erityisesti Käsivarressa) ja
muita lomareissuja Kuusamossa jne.

### Historia

<img src="https://lh6.googleusercontent.com/-imiLhHfrZO0/UB0VSyzVEwI/AAAAAAAAFsE/-Lg4CVMlvsA/s250/IMG_8083.jpg" alt="Juha Ylitalo" title="Juha Ylitalo" style="float:left;padding: 15px;"> ylitalot.net osoite varattiin vuonna 2004. Alkuperäisenä ideana oli siirtää lomakuvat kotikoneelta nopeamman yhteyden taakse. Koska osoitteen ja webhotellin hankkiminen vain yhden ihmisen tarpeisiin tuntui vielä tuolloin turhan mahtipontiselta, niin hankkeesta tuli perheen yhteinen projekti.

Vuonna 2006 albumien määrä oli jo noussut sen verran suureksi, että
uudet kuvat hukkuivat massaan. Erilaisia ratkaisuja tarkasteltuani
päätin kokeilla blogia uusien albumien "mainostamiseen". Blogin
aineisto on laajentunut melkoisesti tästä alkuperäisestä tavoitteesta
vaellustarinoiden, viikon kuva projektin yms. muodossa.

Vuonna 2008 palveluntarjoajan tarjoama levytila alkoi käymään vähin ja
kokeilimme ratkaista tilaongelman kuvat.fi palvelun avulla. Tämä
yhteistyö jatkui kesään 2012, missä vaiheessa totesimme omien
tarpeiden ja kuvat.fi kehityksen menevän eri suuntiin.

Tällä hetkellä blogin tekninen toteutus on rakennettu Amazon Web
Servicen (S3 Storage) palvelun päälle, mutta jossain vaiheessa
siirrämme suuremman resoluution kuvat varmasti joko flickr:iin tai
Google+ palveluihin.
